
1.La damiera si compone di 64 caselle alternate per colore, bianche e nere,
  e va posizionata con l’ultima casella in basso a destra di colore nero.

2.Ciascun giocatore dispone all’inizio di 12 pedine, di colore diverso da
  quelle dell’avversario (bianche o nere), collocate sulle prime tre righe
  di caselle scure poste sul proprio lato della damiera. Il nero occupa le
  caselle dal n. 1 al n. 12, il bianco quelle dal n. 21 al n. 32.
  Inizia a giocare sempre il bianco.

3.La pedina si muove sempre in diagonale sulle caselle nere di una casella
  alla volta e soltanto in avanti. Quando una pedina raggiunge una delle
  caselle dell’ultima riga viene promossa dama ed è contraddistinta col
  simbolo della corona sulla pedina.

4.Ogni pedina può mangiare quelle avversarie che si trovano in avanti,
  sulla casella diagonale accanto alla propria e che abbiano la casella
  successiva libera. Dopo la presa, se si incontrano in diagonale altre pedine
  con la successiva casella libera, si deve continuare a mangiare.
  In tal caso la presa si chiama multipla. Le pedine prese saranno tolte dalla
  damiera.

5.La dama si muove anch’essa di una casella alla volta, sempre in diagonale, in
  tutte le direzioni possibili, mangiando sia le pedine che le dame avversarie.

6.In caso di possibile presa è obbligatorio mangiare i pezzi.

7.Se una pedina o una dama che aveva diritto a mangiare, per distrazione o per
  scelta non mangia, viene mangiata (regola del "soffio").

8.Si pareggia quando il giocatore di turno non può effettuare alcuna mossa.

9.Si vince quando si catturano tutti i pezzi avversari.



